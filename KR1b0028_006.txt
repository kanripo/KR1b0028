# -*- mode: mandoku-view -*-
#+TITLE: 讀書叢說
#+DATE: 2015-09-23 09:36:05
#+PROPERTY: JUAN 6
<pb:KR1b0028_WYG_006-1a>¶
欽定四庫全書¶
　讀書叢說卷六　　　　　　元　許謙　撰¶
泰誓上¶
讀泰誓者有三大條目當先辨其一舊說以虞芮質成¶
　為文王受命之年至九年文王卒武王立仍冐文王¶
　之年而不改元至三年觀兵孟津蓋因書九年大統¶
　未集及史記伯夷傳父死不葬而附合書序十有一¶
　年之說此不可信蔡氏已辨之其一小序十有一年¶
<pb:KR1b0028_WYG_006-1b>¶
　武王伐殷經十有三年春大㑹於孟津孔氏謂序十¶
　一年為觀兵經十三年伐紂歐陽公從序以為經誤¶
　此說非當從經蔡氏亦已辨其一王曰蔡氏以為史¶
　臣追稱此說非也湯武知天命已去桀紂而歸己故¶
　正位號以天子而伐獨夫若猶用舊名則是諸侯而¶
　伐天子豈足號令天下哉泰誓牧誓武成諸篇證驗¶
　明白蔡氏皆曲為之說故反有滯礙類上帝告皇天¶
　天子之禮也予一人天子之名也六師天子之六軍¶
<pb:KR1b0028_WYG_006-2a>¶
　也豈特此哉如曰有道曽孫周王發又曰昭我周王¶
　若當時未稱王史何故破碎本語一一改之¶
命我文考肅將天威作一句謂皇天命文考使敬將天¶
　威以定天下或考字絶句則謂皇天既怒紂則命我¶
　文考矣文王於是敬將其天威欲有為而未集¶
以爾友邦冡君觀政於商師能左右之曰以之以謂武¶
　王率諸侯事殷以觀殷之政事視其能悛惡與否非¶
　謂有所窺伺也¶
<pb:KR1b0028_WYG_006-2b>¶
牧誓¶
車上五兵戈殳㦸酋矛夷矛戈長六尺六寸次殳長尋¶
　有四尺自是而上各益四尺至於夷矛則長二丈四¶
　尺¶
崇尊之也長居人之上也信任而使令之是皆左右便¶
　辟用事者又甚則使之有位而居大夫卿士之任¶
<pb:KR1b0028_WYG_006-3a>¶
¶
<pb:KR1b0028_WYG_006-4a>¶
　　　大禹法象龜文止於前十句其初一曰至次九¶
　　　曰二十七字是箕子對武王陳述之辭其後九¶
　　　疇之目亦禹之經箕子陳之時敬見於後¶
十有三祀以見武王於伐紂之後既釋箕子之囚即訪¶
　之¶
箕子殷所封爵邑武王克商封先代之後及功臣殆徧¶
　而經不言封箕子蓋箕子不臣周而武王亦遂其志¶
　故止仍其舊邑而已¶
<pb:KR1b0028_WYG_006-4b>¶
王問天隂定下民而輔合其居正我不知其秉彛人倫¶
　之所以能敘者其意若曰天生民之初無言語以告¶
　訓無聲色以警示而民之彛倫自然有敘其所以然¶
　如何蓋極本窮源之問也意武王惟知箕子之有道¶
　知天未必豫知箕子有洪範之傳也儻先知世有洪¶
　範之傳武王安得不深造其理而直待問於箕子乎¶
　箕子之對若曰天道所以流行不息者五行也其生¶
　物者亦此也人禀五行之氣以成形禀五行之理以¶
<pb:KR1b0028_WYG_006-5a>¶
　為性然則令彛倫所以叙者乃天道之自然不待諄¶
　諄命之而不可以逃者也故九疇之叙者五行次即¶
　及五事餘亦皆不外乎(以下/原闕)¶
<pb:KR1b0028_WYG_006-6a>¶
　酸木實之味辛金氣之味今於五金之器盛物乆而¶
　後見惟銅為甚甘則榖味為多以上聖賢取用之意¶
　各自不同觀造化者不可執一此類可見五味唯木¶
　實皆有於此又見五行之中又各具隂陽五行¶
蔡傳五行有聲色氣味水之聲羽色黑氣朽火之聲徴¶
　色赤氣焦木之聲角色青氣羶金之聲商色白臭腥¶
　土之聲宫色黄氣香味則經文是也¶
恭從明聰睿金先生曰五事之則肅乂哲謀聖金先生¶
<pb:KR1b0028_WYG_006-6b>¶
　曰五則之功謂修五事之效也從者順於理也明聰¶
　謂無不見聞是於見聞者極知其善惡耶正所謂視¶
　逺惟明聽徳惟聰是也睿者通乎微以一事言也聖¶
　者無不通以萬事言也自通一事以至於萬事自睿¶
　以至於聖聖所以為效也總而言之睿似貫聖似一¶
　見事之明所以為知哲聽事之詳所以成我之謨謀¶
五行五事第二重皆言曰第三重皆言作五行之曰謂¶
　其自然如此也五事之曰謂其當如此也言作則皆¶
<pb:KR1b0028_WYG_006-7a>¶
　謂馴致以至如此也¶
用八政總曰農民以食為天也故食居一孔傳農厚也¶
　蓋非訓農為厚謂農所以厚民也貨非必金玉珠貝¶
　也布帛亦貨也食以養其口非布帛不足以養其體¶
　故貨居二此二者皆出於農為政有此本然後可施¶
　其餘有衣食以養其身而不知此身及衣食之所從¶
　來則無異於禽獸則當為祭祀以報本故祀居三有¶
　衣食祭祀又當有土地宫室以居之故司空居四然¶
<pb:KR1b0028_WYG_006-7b>¶
　亦以民事所始之先後而言蓋上古民之初生雖未¶
　有火食粒食之羙冠履衣裳之制固已食禽獸之肉¶
　而衣其皮矣而食又居衣之前古人飲食必自祭其¶
　先此天性不待教而能者觀豺獺之祭魚獸可見矣¶
　故食貨祀之次如此而分井授㕓為宫室以易巢穴¶
　又在其後故司空次祀後也慮飽食煖衣逸居而無¶
　教故司徒居五教而不從刑以威之故司寇居六洪¶
　範治天下之道也欲教化達於天下必諸侯逺人有¶
<pb:KR1b0028_WYG_006-8a>¶
　交際之道故賓居七萬國之衆或有不朝不臣必加¶
　以兵故師居八¶
八政即周禮六官冡宰制國用則食貨冡宰也祀賓宗¶
　伯也師司馬也與三官共六官¶
蔡傳厯數歩占之法歩謂推其常占謂察其變¶
時人斯其惟皇之極一語總上三節言此三者人君既¶
　念之受之錫之福則是人斯其能歸於皇極矣¶
無偏陂好惡無偏黨反側戒辭也遵王之義道路勸辭¶
<pb:KR1b0028_WYG_006-8b>¶
　也王道蕩蕩平平正直贊辭也㑹其極遵其義道路¶
　也歸其極皆至於蕩蕩平平正直也大抵皇建其有¶
　極一語為君之職此韻語乃教民歌詠之以求合於¶
　君之極者也¶
金先生曰三徳直字與克字相類謂平康之世以正道¶
　直而行之¶
蒙者木兆蒙冐也蓋兆直上如木冒土而出者也¶
蔡傳貞屯悔豫皆入蓋易九六變而七八不變屯☵豫¶
<pb:KR1b0028_WYG_006-9a>¶
　☳此一四五爻變者皆九六也而二三六爻不變者¶
　皆八也¶
五事五兆庶徴皆順配五行則肅乂哲謀聖與雨𤾉燠¶
　寒風自以類應雨者隂陽之和也貎恭而肅則敬德¶
　潤身百體和順故時雨順之金先生曰言從而乂則¶
　號令順理人心開明故致時𤾉之順視明而哲則陽¶
　明内主故致時燠之順聽聰而謀則閉藏黙運好謀¶
　能斷故致時寒之順思睿作聖則妙萬物而無迹故¶
<pb:KR1b0028_WYG_006-9b>¶
　致時風之順¶
狂僭豫急蒙而為恒若之應則是五事皆不能謹而其¶
　心術威儀事功之舛謬所致也必求其說及於上五¶
　者則鑿矣狂縱也狂縱則泛濫流下如水之洋溢有¶
　潤下之勢故恒雨順之僭者差也太過也僭差而過¶
　則剛果發揚如火之燄燄有炎上之勢故恒𤾉順之¶
　豫怠緩也優游無斷姑息不忍猶生物而不能成物¶
　是有春而無秋也故恒燠順之急嚴廹也嚴苛峻廹¶
<pb:KR1b0028_WYG_006-10a>¶
　暴虐不仁有摧折而無發生是長秋殺而無春榮也¶
　故恒寒順之此所謂周末無寒嵗秦亡無燠年者也¶
　蒙昏昧也昏晦黯闇瞀亂溷濁政事無章而風行於¶
　地則蠱亂飛揚故有恒風之應也五事皆順於則故¶
　五者時至而間見五事皆不順於則則政令偏陂而¶
　恒有此應矣¶
日月麗乎天四時各有常道雖經於宿度而不入於宿¶
　之中或有入於宿中則為失常道而隨宿之所主為¶
<pb:KR1b0028_WYG_006-10b>¶
　災異間有當自宿内過者則不為異夫休咎之徴自¶
　上而生豈特王為然凡居民上者皆足以致之但其¶
　應有大小爾民則不足以致徴而休咎係上人之得¶
　失故撫民者當視民之好惡而好惡之其所好不過¶
　飽煖安逸㷀獨得所而已此其常也然生民有欲所¶
　好又豈止此而已哉則其好必有異於衆者故為上¶
　者順其常而遏其異此治民之道也譬則星雖所好¶
　不同而日月之行自有常道星有好亦不得施儻為¶
<pb:KR1b0028_WYG_006-11a>¶
　人上曲從民之私欲以干譽則上害於政下妨於民¶
　而為國之病矣譬則日月失當行之道而入於星宿¶
　之中以其所好而應立至也日行處不見星象故但¶
　言月¶
日有中道月有九行中道者黄道也天本無黄道歩天¶
　者欲按圖以定太陽周嵗經行之處而以黄色紀之¶
　此黄道之名所由起而日君象也其所經行則為中¶
　故曰中道蓋天之北極出地面三十六度自極之南¶
<pb:KR1b0028_WYG_006-11b>¶
　五十五度為天之中又南十二度為夏至之日道是¶
　去極六十七度也又南二十四度為春秋分之日道¶
　是去極九十一度也又南二十四度為冬至之日道¶
　是去極百一十五度也所謂北至東井去極近南至¶
　牽牛去極逺此南北字以人仰望於天而於夏至冬¶
　至之時見日經行去極之逺近而言也東至角西至¶
　婁去極中者此東西字則以二十八宿一定之位而¶
　言以角亢七宿居東奎婁七宿居西者也去極中則¶
<pb:KR1b0028_WYG_006-12a>¶
　亦以二分之時仰觀於天見其經行者而於冬夏至¶
　之逺近為中也凡此皆言日行之道九行者青赤白¶
　黑道各二并黄道為九也日一嵗一周天故以分至¶
　定日經行之位月一月一周天而嵗十二與日㑹故¶
　凡言月之行道必以朔望而言之月之於日臣之於¶
　君之象也臣從君而行有扈從而不敢當道嫌似君¶
　也故月常行下道而不敢當君行常與黄道異塗而¶
　相去六度至二道之交則在一度之間但言道者主¶
<pb:KR1b0028_WYG_006-12b>¶
　於圖而圖所以仰窺故必易置宿度東西之位而左¶
　布然後可得而通也若以定位而言則青道白道以¶
　圖横看青道二出黄道東而立春春分行之者謂己¶
　辰卯亥戍酉六辰之位青道皆出黄道之東而南北¶
　為青黄道之交白道二出黄道西而立秋秋分行之¶
　者亦謂上六辰之位白道皆出黄道之西而南北為¶
　白黄道之交也蓋日春三月在亥戍酉三辰秋三月¶
　在己辰卯三辰故也赤道黑道以圖豎看赤道二出¶
<pb:KR1b0028_WYG_006-13a>¶
　黄道南而立夏夏至行之者謂申未午寅丑子六辰¶
　之位赤道皆出黄道之南而東西為赤黄道之交黑¶
　道二出黄道北立冬冬至行之者亦謂上六辰之位¶
　黒道皆出黄道之北而東西為黑黄道之交也以日¶
　夏三月在申未午三辰冬三月在寅丑子三辰故也¶
　若以經行而言則春秋冬之月道望常行於日道之¶
　内而朔常行於日道之外惟夏之月道朔望皆行於¶
　日道之外如春分之朔當在婁而望當在角在婁者¶
<pb:KR1b0028_WYG_006-13b>¶
　去極九十七度在角者去極八十五度上弦去極六¶
　十七度下弦去極百十五度也秋分之朔當在角而¶
　望當在婁在角者去極九十七度在婁者去極八十¶
　五度上弦去極百十五度下弦去極六十七度也夏¶
　至之朔當在井而望當在牛在井者去極七十三度¶
　在牛者去極一百九度兩弦各去極九十一度也冬¶
　至之朔當在牛而望當在井在牛者去極一百二十¶
　一度在井者去極六十一度兩弦亦各去極九十一¶
<pb:KR1b0028_WYG_006-14a>¶
　度也然此特以分至言其大畧耳大要以日之所經¶
　行而為之進退蓋日主於氣月主於朔而九行以氣¶
　言者月從日也但氣朔必不齊月之易道常在四立¶
　以漸推移朔望兩弦隨所而遇故朔望値兩道交處¶
　必蝕凡此皆言月之行道然日月之行二分二至相¶
　去懸絶如是者蓋亦以日時漸差而然非謂春分方¶
　在此而夏至遽移至彼也觀此則日有中道月有九¶
　行之說或可見矣¶
<pb:KR1b0028_WYG_006-14b>¶
南望去地面¶
　冬至　　　日(三十一/)　朔(二十五/)　望(八十五/)¶
　夏至　　　日(七十九/)　朔(七十三/)　望(三十七/)¶
　二分　　　日(五十五/)　朔(四十九/)　望(九十一/)¶
　　　此以大較言之若朔望遇交則日月必蝕¶
<pb:KR1b0028_WYG_006-15a>¶
¶
<pb:KR1b0028_WYG_006-16a>¶
福極本天之所與而君民共之者也君建皇極於上則¶
　能備受五福而六極不足以及之矣君則順天以理¶
　民集五福於身而𨗳之使之避極而趨福所謂斂福¶
　以錫之也其予奪蓋可與天同功而不可有一毫私¶
　意於其間有一毫之私則有不當錫之福不當加之¶
　極矣此蓋係於皇極之建不建也夫鰥寡孤獨者常¶
　有養水旱凶荒則賙其急仁政以閑其良心醫藥以¶
　濟其夭死錫之壽也分井㕓以生其財輕賦斂以厚¶
<pb:KR1b0028_WYG_006-16b>¶
　其用錫之富也諸侯用命盗賊屏息則民以康徭役¶
　不興游政有時則民以寧脩身以先之學校以教之¶
　則能攸好徳明徳於良心未喪之前慎罰於惡幾未¶
　甚之際則可考終命反是則用極於民矣然民之一¶
　身天所以與之者素有分而秉彛好徳之心又上下¶
　之所同然是民欲受天之福則惟好徳之一節耳能¶
　好徳則四福亦莫不隨之而六極自逺矣雖其分有¶
　厚薄之不同而知富貴之在天能殀壽而不貳是皆¶
<pb:KR1b0028_WYG_006-17a>¶
　好徳者為能而所以承四福者也故洪範之書言錫¶
　之福惟曰有猷為能守好徳者也此福雖主於禄而¶
　言然亦可見上之𨗳下下之敬天惟在於好徳而已¶
　上之人能使下好徳則可遂其錫福之公下之人能¶
　攸好徳則可享天所賦之分上之人好徳則能建其¶
　有極下民好徳則能錫汝保極矣故洪範惟言錫福¶
　而不言錫極蓋入此則出彼而善固人之所本有也¶
　　　　金先生洪範經傳文¶
<pb:KR1b0028_WYG_006-17b>¶
一五行(漢石經無一字/餘傳俱無疇數)一曰水二曰火三曰木四曰金¶
　五曰土水曰潤下火曰炎上木曰曲直金曰從革土¶
　爰稼穡潤下作鹹炎上作苦曲直作酸從革作辛稼¶
　穡作甘(金先生曰此九疇之目蓋大禹本經其發明/者蓋禹之意而箕子傳文也然則此自水曰)¶
　(潤下以下為/箕子傳文)¶
二五事一曰貎二曰言三曰視四曰聽五曰思(禹/經)貌曰¶
　恭言曰從視曰明聽曰聰思曰睿恭作肅從作乂明¶
　作哲聰作謀睿作聖(箕/傳)¶
<pb:KR1b0028_WYG_006-18a>¶
三八政一曰食二曰貨三曰祀四曰司空五曰司徒六¶
　曰司冦七曰賓八曰師(禹經/無傳)¶
四五紀一曰嵗二曰月三曰日四曰星辰五曰厯數(禹/經)¶
　曰王省惟嵗卿士惟月師尹惟日嵗月日時無易百¶
　穀用成乂用明俊民用章家用平康日月嵗時既¶
　易百穀用不成乂用昏不明俊民用㣲家用不寧庶¶
　民惟星星有好風星有好雨日月之行則有冬有夏¶
　月之從星則以風雨(此箕子五紀傳/舊錯簡在庻徴)¶
<pb:KR1b0028_WYG_006-18b>¶
　　嵗統十二月月統三十日故觀五紀而法之者王¶
　　自省如嵗卿士省如月師尹省如日蓋師尹統於¶
　　卿士卿士統於王其事任大小可見故各以其位¶
　　之大小以盡其職分之所當然儻上不逼下下不¶
　　僭上則上和下順而有百穀用成以下之善應無¶
　　易者不僭不逼之意也或僭逼横生所謂既易而¶
　　有用不成以下不善之應星宿雜陳於天亦猶庻¶
　　民之處於下也師尹以上治人者也庻民治於人¶
<pb:KR1b0028_WYG_006-19a>¶
　　者也其所好不同者蓋無窮而治之者則以常道¶
　　而已苟狥民之欲則枉常道而亂矣故曰月之從¶
　　星則以風雨也然兩日月字不同上日月統於嵗¶
　　者也下日月麗乎天者也蓋上取法於嵗月日而¶
　　下取法於星故也五紀不言厯數言嵗月日星則¶
　　厯數固在其中矣¶
五皇極皇建其有極無偏無陂遵王之義無有作好遵¶
　王之道無有作惡遵王之路無偏無黨王道蕩蕩無¶
<pb:KR1b0028_WYG_006-19b>¶
　黨無偏王道平平無反無側王道正直㑹其有極歸¶
　其有極(禹/經)曰皇極之敷言是彛是訓於帝其訓凡厥¶
　庻民極之敷言是訓是行以近天子之光曰天子作¶
　民父母以為天下王(箕/傳)¶
六三徳一曰正直二曰剛克三曰柔克(禹/經)平康正直强¶
　弗友剛克燮友柔克沈潛剛克髙明柔克(箕/傳)¶
七稽疑擇建立卜筮人乃命卜筮曰雨曰霽曰䝉曰驛¶
　曰克曰貞曰悔(禹/經)凡七卜五占用二衍忒立時人作¶
<pb:KR1b0028_WYG_006-20a>¶
　卜筮三人占則從二人之言汝則有大疑謀及乃心¶
　謀及卿士謀及庻人謀及卜筮汝則從龜從筮從卿¶
　士從庻民從是之謂大同身其康彊子孫其&KR1134;吉汝¶
　則從龜從筮從卿士逆庻民逆吉卿士從龜從筮從¶
　汝則逆庶民逆吉庶民從龜從筮從汝則逆卿士逆¶
　吉汝則從龜從筮逆卿士逆庶民逆作内吉作外凶¶
　龜筮共違於人用静吉用作凶(箕/傳)¶
八庶徴曰雨曰𤾉曰燠曰寒曰風(禹/經)曰時五者來備各¶
<pb:KR1b0028_WYG_006-20b>¶
　以其叙庶草蕃廡一極備凶一極無凶曰休徴曰肅¶
　時雨若曰乂時𤾉若曰哲時燠若曰謀時寒若曰聖¶
　時風若曰咎徴曰狂恒雨若曰僭恒𤾉若曰豫恒燠¶
　若曰急恒寒若曰蒙恒風若(箕/傳)¶
九五福一曰夀二曰富三曰康寧四曰攸好徳五曰考¶
　終命(禹/經)斂時五福用敷錫厥庶民惟時厥庶民於汝¶
　極錫汝保極凡厥庶民無有淫朋人無有比徳惟皇¶
　作極凡厥庶民有猷有為有守汝則念之不協於極¶
<pb:KR1b0028_WYG_006-21a>¶
　不罹於咎皇則受之而康而色曰予攸好徳汝則錫¶
　之福時人斯其惟皇之極無虐煢獨而畏髙明人之¶
　有能有為使羞其行而邦其昌凡厥正人既富方穀¶
　汝弗能使有好於而家時人斯其辜於其無好徳汝¶
　雖錫之福其作汝用咎(箕傳舊以有皇極之/語故錯簡在皇極)¶
六極一曰凶短折二曰疾三曰憂四曰貧五曰惡六曰¶
　弱(禹/經)惟辟作福惟辟作威惟辟玉食臣無有作福作¶
　威玉食臣之有作福作威玉食其害於而家凶於而¶
<pb:KR1b0028_WYG_006-21b>¶
　國人用側頗僻民用僭忒(此福極總傳舊/錯簡在三徳)¶
金縢¶
三王有丕子之責於天金先生從朱子説如責其侍(闕/)¶
　之責謂天責取武王於三王也蔡氏疑前既言天責¶
　取之後却言無墜天之寳命似乎相反故作三王當¶
　任保䕶之責而于天之下有闕文然詳文意其重乃¶
　在定爾子孫及先王永有依歸兩句其意蓋曰元孫¶
　遇危暴之疾蓋将必死若是三王蒙天責取武王則¶
<pb:KR1b0028_WYG_006-22a>¶
　以旦代之蓋予仁順於祖考又能事鬼神也鬼神即¶
　天不必指三王也武王乃者受命於帝遂能定爾子¶
　孫而撫有天下今三王幸勿墜天元降之命以佑武¶
　王則先王有依而子孫永定蓋謂前後雖皆天命而¶
　前命所係者重三王宜佑之而以我應天之後命也¶
大誥¶
有大艱於西土至我有大事休金先生以為命龜之辭¶
　蓋因武庚之叛而卜今并以祝辭告於衆所以前不¶
<pb:KR1b0028_WYG_006-22b>¶
　叙殷叛事無費辭也自兹不忘大功以下共為一章¶
　兩天降威與前天降割皆言武王崩也上天降威告¶
　於衆也下天降威述命龜之辭也閉者有所避而不¶
　出之意言今兹不敢忘武王之大功且不敢避天威¶
　而不為凡武庚之叛意皆在兹字内於是用寧王所¶
　遺之大寳龜以介紹知天之明命即祝之日有大艱¶
　難之事於西土之周國本為西土之人如三(闕/)亦且¶
　摇蕩不静於此蠢動(闕/)殷小厚之國大敢經紀其遺¶
<pb:KR1b0028_WYG_006-23a>¶
　叙以大降威於我國武王初䘮又知我國有兄弟之¶
　疵隙而民不安靜言曰我将復殷之天下反鄙邑我¶
　周國今於其蠢動之明日民有獻賢者十人出為予¶
　助以徃撫寜大難繼武先王所圖之功我有此大事¶
　其休羙乎既命之則我灼龜而卜乃并吉并吉者習¶
　吉也金先生之大意如此¶
天棐忱辭朱子曰棐本木名而借為(闕/)字顔師古注漢¶
　書云棐古匪字通用是也天畏以忱猶曰天難諶爾¶
<pb:KR1b0028_WYG_006-23b>¶
　孔博訓作輔字殊無義理(文一七/十  卷)金先生書中棐字¶
　皆作匪説惟洛誥不然¶
康誥¶
乃服惟𢎞王應保殷民亦惟助王宅天命作新民言汝¶
　之所當服者惟在廣王徳意和保殷民亦惟助王宅¶
　定天命作新斯民應保養之也作新化之也上有惟¶
　字下亦有惟字語意若曰惟當如此又當如此¶
非汝封四句刑殺者天所以討有罪非汝封可以私意¶
<pb:KR1b0028_WYG_006-24a>¶
　刑人殺人無或以私意刑人殺人非汝封又言可以¶
　私意劓刵人無或以私意劓刵人蓋謂非獨刑之大¶
　者不可私刑之小者亦不可以私意用也¶
酒誥¶
周禮春官大史掌建邦之六典以逆邦國之治掌灋以¶
　逆官府之治掌則以逆都鄙之治内史掌王之八枋¶
　之灋以詔王治四者即天官大宰所建之六典八灋¶
　八則八柄也¶
<pb:KR1b0028_WYG_006-24b>¶
　　大宰掌建邦之六典以佐王治邦國(大宰即冢宰天/官也典經常之)¶
　　(法也邦國王及諸侯皆是也六典六官/各掌其一冢宰則相職也故皆建之)¶
　　　一曰治典以經邦國治官府紀萬民(太宰所掌/治典者八)¶
　　　　　(政事法制所以治天/下之大法皆主之)¶
　　　二曰教典以安邦國教官府擾萬民(春官司徒/所掌櫌者)¶
　　　　　(勞而熟之之謂司徒掌徒衆其政莫大/於教人為善故曰教官府而擾萬民)¶
　　　三曰禮典以和邦國統百官諧萬民(春官宗伯/所掌禮之)¶
　　　　　(用有叙而和故/曰和曰統曰諧)¶
<pb:KR1b0028_WYG_006-25a>¶
　　　四曰政典以平邦國正百官均萬民(夏官司馬/所掌政之)¶
　　　　　(大者為兵故司馬獨曰政典外以平邦國/之亂内以政而正百官職方制貢賦故曰)¶
　　　　　(均萬/民)¶
　　　五曰刑典以詰邦國刑百官紏萬民(秋官司/㓂所掌)¶
　　　六曰事典以富邦國任百官生萬民(冬官司空/所掌冬官)¶
　　　　　(主事故曰任百官主空土以/給民故曰富邦國生養萬民)¶
　　以八灋治官府(百官所居曰府此是朝廷之官府/故下文惟曰邦而不及國邦者天)¶
　　(子之/邦也)¶
<pb:KR1b0028_WYG_006-25b>¶
　　　一曰官屬以舉邦治(官屬謂六官/其屬皆六十)¶
　　　二曰官職以辨邦治(官職謂六官之職如治職/教職之類辨別也謂各司)¶
　　　　　(其/職)¶
　　　三曰官聨以㑹官治(官聨謂國有大事一官不/能獨治則六官共舉之小)¶
　　　　　(宰有六聨謂祭祀賓客/䘮荒軍旅田役斂弛也)¶
　　　四曰官常以聽官治(官常謂各自領/其官之常職)¶
　　　五曰官成以經邦治(官成謂官府/之成事品式)¶
　　　六曰官灋以正邦治(官法謂職所主之法度掌/祭祀朝覲㑹同賓客之法)¶
<pb:KR1b0028_WYG_006-26a>¶
　　　　　(度/)¶
　　　七曰官刑以糾邦治¶
　　　八曰官計以弊邦治(三年大計羣吏/之治而誅賞之)¶
　　以八則治都鄙(則亦法也都之所居曰鄙都鄙公/卿大夫之采邑王子弟所食邑在)¶
　　(畿内/者)¶
　　　一曰祭祀以馭其神(馭謂敺之/納於善)¶
　　　二曰灋則以馭其官¶
　　　三曰廢置以馭其吏¶
<pb:KR1b0028_WYG_006-26b>¶
　　　四曰禄位以馭其士¶
　　　五曰賦貢以馭其用¶
　　　六曰禮俗以馭其民(謂昬姻䘮/紀之禮)¶
　　　七曰刑賞以馭其威¶
　　　八曰田役以馭其衆¶
　　以八柄詔王馭羣臣¶
　　　一曰爵以馭其貴¶
　　　二曰禄以馭其富¶
<pb:KR1b0028_WYG_006-27a>¶
　　　三曰予以馭其幸(幸謂言行偶合於善則/有以賜予之以勸後)¶
　　　四曰置以馭其行(有賢行則/置於位)¶
　　　五曰生以馭其福(生猶養也賢臣之/老者王有以養之)¶
　　　六曰奪以馭其貧(臣有大罪/没入家財)¶
　　　七曰廢以馭其罪(廢猶/放也)¶
　　　八曰誅以馭其過(誅責/讓也)¶
　　　　此皆大宰之所建而大史内史又以逆王詔¶
　　　　王也然内史之八枋則一曰爵二曰禄三曰¶
<pb:KR1b0028_WYG_006-27b>¶
　　　　廢四曰置五曰殺六曰生七曰予八曰奪名¶
　　　　與次有與前不同者因事無常而互見也¶
太史内史王朝官非衛所有蓋此章百宗工以上皆言¶
　殷之舊臣侯甸男衛亦以近殷都者言之也自矧惟¶
　爾事以下方指衛國官¶
宏父定辟蔡傳宏父事官司空也主廓地居民廓即辟¶
　也則定辟之辟當作開闢之義¶
梓材¶
<pb:KR1b0028_WYG_006-28a>¶
梓材舊以為告康叔為政之書蔡氏以為簡編斷爛而¶
　誤屬一篇之中意不可強合金先生曰梓材之書營¶
　洛之書也其總叙見於召誥曰周公乃朝用書命庶¶
　殷侯甸男邦伯其命庶殷即多士之書叙所謂惟三¶
　月周公初於新邑洛用告商王士者也其命侯甸男¶
　邦伯梓材之書是也其叙即康誥之叙所謂惟三月¶
　周公初基作新大邑於東國洛四方民大和㑹侯甸¶
　男邦采衛百工播民和見士於周周公咸勤乃洪大¶
<pb:KR1b0028_WYG_006-28b>¶
　誥治蘇氏所謂洛誥之敘是也梓材前章皆咸勤之¶
　意後章則乃洪大誥治之辭其間辭意無不脗合者¶
　篇首王曰封之封誤衍之也左氏曰成王合諸侯城¶
　成周以為東都是作洛之際必合諸侯各率其卿士¶
　大家将其徒衆以受役所謂四方民大和㑹侯甸男¶
　邦采衛百工播民和見士於周也周公咸勤則勞來¶
　撫恤之也大家則皆將其醜類從於諸侯以聽役於¶
　王室為諸侯者當以其臣民下通意於大家以其臣¶
<pb:KR1b0028_WYG_006-29a>¶
　上通意於王室承上勞下邦君之常職也故曰以厥¶
　庶民暨厥臣達大家以厥臣達王惟邦君汝若恒也¶
　古者動大衆興大役則司徒率徒衆司空畫土疆司¶
　馬以軍法治之君行師從師師者一師之長也即三¶
　卿也卿行旅從尹旅者一旅之長三卿之副也周公¶
　喻邦君又欲邦君告其卿大夫曰予罔暴厲殺人蓋¶
　不欲以軍法從事也然亦必邦君先能敬以勞來其¶
　民則自此以徃卿尹皆能敬以勞來其民故曰越曰¶
<pb:KR1b0028_WYG_006-29b>¶
　我有師師司徒司馬司空尹旅曰予罔厲殺人亦厥¶
　君先敬勞肆徂厥敬勞也古者徒役起於夫家丘甸¶
　而罪𨽻之人又服役於其下故凡徃日姦宄殺人者¶
　自有本罪而所連歴之人古法所謂胥靡今法所謂¶
　干連知情藏匿者與為公家之事而竝縁傷人者皆¶
　入於罪𨽻今既與此大役服勞王事皆與赦除同於¶
　良民故曰肆徃姦宄殺人歴人宥肆亦見(見疑/作為)厥君¶
　事戕敗人宥也凡此優恤赦宥之事皆邦君所當承¶
<pb:KR1b0028_WYG_006-30a>¶
　流則又述王啟侯監之言在於為民不在於厲虐故¶
　曰王啟監厥亂為民曰無胥戕無胥虐也古者興役¶
　動衆孤寡之人無所與不幸而在焉必加優恤之若¶
　晉師之歸老疾勾踐反耆老之子是也古者徒役之¶
　中亦有臣妾如女子入於舂藁之類蓋供樵㸑之役¶
　於此亦必優恤之故曰至於敬寡(敬疑/作矜)至於屬婦合¶
　由以容也則又繼述王教邦君之命皆為恬養之仁¶
　而不在他故曰王其效邦君越御事厥命曷以引養¶
<pb:KR1b0028_WYG_006-30b>¶
　引恬也自此以上皆為咸勤之事而又以自古王若¶
　兹監罔攸辟結之宅洛之事上承武王定鼎之意而¶
　繼志述事以文太平故即作洛之時田里居室器用¶
　之事為喻故曰惟曰若稽田既勤敷菑惟其陳修為¶
　厥疆畎若作室家既勤垣墉惟其塗塈茨若作梓材¶
　既勤樸斵惟其塗丹雘者此遷洛之議而又述今王¶
　惟曰以繼之夫營洛之事一為四方朝貢道里之均¶
　故曰先王既勤用明德懐為夾庶邦享作兄弟方來¶
<pb:KR1b0028_WYG_006-31a>¶
　亦既用明徳后式典集庶邦丕享一為殷民密邇王¶
　化故曰皇天既付中國民越厥疆土於先王肆王惟¶
　徳用和懌先後迷民用懌先王受命而又終之曰已¶
　若兹監惟曰欲至於萬年惟王子子孫孫永保民則¶
　又述王之徳意使諸侯皆知之不惟作洛之際敬勞¶
　其民而所以為國家久長之計者亦無出於保民者¶
　此又召誥之意凡此以上所謂洪大誥治也¶
召誥¶
<pb:KR1b0028_WYG_006-31b>¶
王敬作所不可不敬徳二句再提起前敬徳之語而以¶
　夏商徃事為言當監之而疾敬徳下至嗣若功共為¶
　一章言王者以敬為安居之所今王不可不疾敬其¶
　徳不可不監視夏殷二代禹湯有徳既服天命當有¶
　歴久之年其後子孫不能延長弗克享國我於天命¶
　幽㣲之理皆不敢知我但知不敬其徳者即早墜壞¶
　其所受之命而喪亡爾今王嗣文武而受其大命我¶
　亦惟此夏殷二國之命繼禹湯及二代賢哲之君有¶
<pb:KR1b0028_WYG_006-32a>¶
　功者庶幾不墜文武所受命固不可不疾敬徳而以¶
　敬為所也我者為成王我也前言相夏殷謂天命無¶
　常不可保此言國祚興亡惟在人君敬徳不敬徳必¶
　可信¶
洛誥¶
周公至洛而卜蓋卜下都以處商民舊說以卜澗東瀍¶
　西為卜王城非也召誥召公三月戊申至洛卜宅得¶
　卜則經營庚戌攻位甲寅位成翼日乙卯周公至洛¶
<pb:KR1b0028_WYG_006-32b>¶
　則逹觀於新邑營無再卜之意洛誥乙卯朝至於洛¶
　與召誥合夫召公既卜且攻位而有成矣周公乃再¶
　卜之何耶儻卜而不吉又將遷位耶則召公為不可¶
　信矣况武王定鼎於郟鄏所以營東都繼先志也而¶
　謂卜都於河朔又何也儻以卜河朔為下都澗東瀍¶
　西為王城則尊卑緩急又無序矣此時王城已定周¶
　公但卜處商民之地以河朔頗近商舊都遷民之便¶
　而先卜之次及澗瀍二者皆惟洛食我乃者改事之¶
<pb:KR1b0028_WYG_006-33a>¶
　辭是兩卜也又卜瀍東亦惟洛食是三卜也蓋王都¶
　在洛三卜之龜墨皆以洛與此地對定故皆惟洛食¶
　也舊説以澗東瀍西為王城蓋以二水皆南流入洛¶
　故也且瀍水出穀城澗水出新安流而至洛其經行¶
　已逺今亦不詳周公所卜定於何處而王城廹近洛¶
　水之陽蓋不患其說之不通也¶
孺子其朋至敘弗其絶金先生之意謂孺子成王也朋¶
　者友之也其者期辭也孺子其友於百工謂與之議¶
<pb:KR1b0028_WYG_006-33b>¶
　論謀猷公其心以與共天下之事又言孺子其朋而¶
　徃治於洛無若火始然其光燄燄用此小明以御事¶
　則心機日熟而欲日熾必至灼爍延熱而不可絶矣¶
王以秬鬯二鹵曰明禋以休享於周公以為事周公如¶
　事神明也禋精意以享也鬰鬯雖所以祭宗廟而賓¶
　客亦以此祼之如周禮大行人上公再祼而酢侯伯¶
　一祼而酢之類是天子待諸侯之禮也然則此文惟¶
　禋字為主爾鬯非必事神明也¶
<pb:KR1b0028_WYG_006-34a>¶
多士¶
金先生以多士之書即召誥告庶殷之書也三月即召¶
　誥周公至洛之三月孔傳以為周公致政明年三月¶
　蔡氏以為成王祀洛次年三月皆仿像之辭恐不得¶
　事實¶
朕不敢有後謂所以遷居於西者非我樂於不安也是¶
　惟天命如此無敢有違故我不敢後之爾無我怨¶
君奭¶
<pb:KR1b0028_WYG_006-34b>¶
天命不易謂未受命時不可以易受天難諶已受命而¶
　又不可信惟恐將移而之他¶
天惟純佑命至罔不是孚金先生曰天所以純佑命者¶
　則商家實有許多故家遺俗王朝羣臣無不兼持其¶
　徳明恤官屬外而藩屏侯甸況及奔走之人皆能各¶
　用其徳以輔厥辟之治故一人有所作為於四方人¶
　心無不孚信¶
迪見冐聞於上帝見謂徳昭著於上冐謂徳覆冐於下¶
<pb:KR1b0028_WYG_006-35a>¶
　然後聞於上帝見就自身言冐就及民言¶
收罔朂不及金先生曰召公收身而退不勉其所不及¶
多方¶
奄蓋與淮夷徐戎同叛以應武庚者成王周公既定殷¶
　而就伐奄至三年然後平只一時事未嘗兩出軍孟¶
　子謂伐奄五年討其君與詩東山三年歸之說合即¶
　此事也所以三年之久者奄非能抗天下之兵也聖¶
　賢用兵不以多殺人急成功為事直欲其心服爾故¶
<pb:KR1b0028_WYG_006-35b>¶
　若是其久也¶
告爾四國多方至弗永寅念於祀告爾管蔡商奄之四¶
　國及多方之國紂罪貫盈禮宜誅絶而廢其宗祀其¶
　民久化紂惡亦皆當誅惟爾殷侯武庚仍為殷君而¶
　尹正其民者我惟大降宥爾之死命恩可謂大矣爾¶
　乃昬罔不知方且大思圖謀天命為叛逆之事是乃¶
　弗長永敬念於宗祀而自欲絶之爾¶
自作不典圖忱於正自為不合典常之事乃欲圖謀人¶
<pb:KR1b0028_WYG_006-36a>¶
　信之以為正¶
立政¶
兹惟后矣謀面用丕訓徳則乃宅人自乃敢告教厥后¶
　以下乃大臣深知俊人之徳博求之而告於君謂可¶
　居三宅此一節謂於是夏之為君者聞其言又不輕¶
　信而必謀之於人面之於己灼見才徳然後用之果¶
　有大訓於徳則乃使之為三宅人¶
兹乃三宅所以無義民者蓋因桀弗如其先君任人之¶
<pb:KR1b0028_WYG_006-36b>¶
　道¶
成湯既升陟居天子之位乃丕釐上帝耿光之命丕以¶
　推其大規釐以理其條目乃用人居於三宅所用之¶
　人則克即其宅謂果能勝其任也然人才當廣求雖¶
　已有人徧居三事又當畜才以待其需儲之以待充¶
　三事者則謂之三俊曰三有俊則克即其俊謂實能¶
　有其才也湯則深嚴思惟其治天下丕大之法式事¶
　制曲防已有成規然後能用三宅三俊所以在商邑¶
<pb:KR1b0028_WYG_006-37a>¶
　則能和協於此在四方則雖逺莫不於丕式之中以¶
　見君徳¶
文王惟克厥宅心三句謂文王惟自能宅安其心則能¶
　自立此常事司牧之人皆是能俊有徳者¶
成湯文王於三宅之人能宅之者蓋能因紬繹其人灼¶
　知其心兹乃使之乂事繹則謀面之謂也¶
　　以上皆金先生之意推而為說從表注句讀段落¶
　　方可從此說¶
<pb:KR1b0028_WYG_006-37b>¶
周官¶
六服周禮大行人邦畿方千里其外方五百里謂之侯¶
　服又外五百里甸服又外五百里男服又外五百里¶
　采服又外五百里衛服又外五百里要服(要服蠻/服也)九¶
　州之外謂之蕃國職方氏方千里曰王畿其外侯甸¶
　男采衛蠻夷鎮蕃各方五百里二說不同蓋方五百¶
　里總言兩面也一面二百五十里王畿及九服共方¶
　五千五百里職方九服而大行人自侯至要止六服¶
<pb:KR1b0028_WYG_006-38a>¶
　謂九州内也九州外蕃國則兼夷鎮蕃而言世一見¶
　者也此書六服即要以上六服也¶
傳曰有虞氏官百夏二百商三百周三百有六十¶
道即事理當行之路論道者論脩身治人之常道所以¶
　為經邦之本者也隂陽則天地所以造化氣運有不¶
　齊人君固當燮和調理經邦即燮調也¶
化即經邦之運用副貳三公經邦之化敬明天地之道¶
　三公言燮理參天地賛化育徳隆位尊而任大也三¶
<pb:KR1b0028_WYG_006-38b>¶
　孤位卑不過敬明其道以啟𨗳其君耳¶
前言六服此又言五服一朝聖人詳内畧外不治夷狄¶
　嵗朝止於五服¶
顧命¶
誓言嗣謂恐不及戒誓以言嗣子之事¶
須材金先生謂即下文禮器几席車輅戈鉞之屬舊説¶
　供䘮用與上下文不相入¶
周禮司几筵凡大朝覲大饗射凡封國命諸侯王位設¶
<pb:KR1b0028_WYG_006-39a>¶
　黼依依前南鄉設莞筵紛純加繅席畫純加次席黼¶
　純左右玉几鄭𤣥謂次席桃枝席有次列成文然則¶
　此所謂篾席乃三重席之最上重也書疏篾折竹之¶
　次青者¶
弁者士也立堂下冕者大夫也立堂上戺階下之隅角¶
　東西堂東西廂之前堂是兩夾室之南堂上東西垂¶
　謂凡堂上東西面各一階横下而各有一人立於其¶
　階之上際側階則東房北堂之上也¶
<pb:KR1b0028_WYG_006-39b>¶
三宿三祭三咤宿肅也用此一同三宿而三祭孔傳以¶
　咤為奠爵蔡氏從之疏謂經典無此咤字咤為奠爵¶
　傳記無文金先生曰咤歎也親没而始受顧命雖不¶
　敢死其親用祭服祭禮而不哭然三咤之情則不可¶
　遏也¶
王答拜金先生曰明為後也古者始䘮雖卑者亦拜之¶
　此雜用喪禮故也¶
金先生曰在喪祭告王不飲福太保攝飲福故太保受¶
<pb:KR1b0028_WYG_006-40a>¶
　同祭嚌宅宅亦當作咤絶句¶
康王之誥¶
天子五門一曰臯門外朝所在朝覲四方諸侯之所二¶
　曰庫門府庫所在三曰雉門外設兩觀懸象魏其内¶
　左祖右社之途四曰應門其内治朝之所在(亦曰/内朝)日¶
　朝羣臣之所五曰畢門(又曰虎門/又曰路門)其内燕朝之所在¶
　既日朝羣臣於治朝而退適路寝聽政即此地也今¶
　曰應門之内則宜曰治朝或曰内朝蔡傳既言外朝¶
<pb:KR1b0028_WYG_006-40b>¶
　在路門外而又曰應門之内蓋内朝所在兩語不相¶
　應恐上外字誤¶
羑金先生曰字書羑進善也即誘字羑若蓋天誘其衷¶
　之意言皇天以大邦之命而改命周亦以文武大能¶
　承受其誘衷助順之理而憂勤西土之民爾¶
畢命¶
道有升降政由俗革治道有所當升有所當降初無執¶
　一之用故為政者當視時俗為之更張¶
<pb:KR1b0028_WYG_006-41a>¶
辭尚體要辭令貴大體而不煩細貴簡要而不泛濫¶
君牙¶
暑雨祁寒小民怨咨者蓋寒暑雨𤾉天之令也小民無¶
　知為其不便於己且怨咨之即民心之罔中也其𨗳¶
　之難也如此故曰厥惟艱哉思艱圖易即𨗳之中也¶
　與上文作一串說下此段似相應此篇上下皆是說¶
　教恐未及衣食¶
呂刑¶
<pb:KR1b0028_WYG_006-41b>¶
炎帝之末諸侯有蚩尤者為始作亂蓋自天地開闢以¶
　來風氣淳朴民俗敦厚皆知尊上蚩尤乃始為亂故¶
　黄帝作法以矯正䖍劉之此言制刑之始苗民作五¶
　虐之刑曰法謂之曰法者言專以刑為治國之法而¶
　不用禮教也又謂始淫為劓刵㭬黥言初過用其刑¶
　而且并制罪無差等皆是周聖人所制之刑而過用¶
　之專用之耳非謂苖始制刑也如此看則自無堯舜¶
　因有苗制刑而遂為常法之礙¶
<pb:KR1b0028_WYG_006-42a>¶
皇帝者總言堯舜也蓋竄三苗乃舜居攝時事未可專¶
　指舜征苗分北乃舜時事古註言堯蔡傳言舜恐皆¶
　失偏當兼言之¶
皇帝清問下民至率乂於民棐彛金先生曰清問下民¶
　而民皆言有苗之暴虐與其風聲氣習之為害於是¶
　以徳為威而人心知所畏以徳明民而人心知所向¶
　先命三后以為教養之具此徳明惟明之事而復命¶
　士師以刑法之防此徳威惟畏之事也聖人制刑之¶
<pb:KR1b0028_WYG_006-42b>¶
　本如此伯夷降下典禮以示天下天神地祇人鬼既¶
　各有正禮然出禮則入刑降典所以折其民之入刑¶
　者而回入於禮也禹平水土以安民生為山川立主¶
　祭之典以正民心蓋既絶地天通於是修山川之正¶
　祀又各使有土之君主之不至於瀆稷降播種之法¶
　使農殖嘉榖蓋前此民猶雜食草木之實自稷教民¶
　稼穡而民始皆殖嘉穀矣三后成功民俗殷盛而後¶
　命臯陶為士師制百姓以刑法之中不偏於輕以惠¶
<pb:KR1b0028_WYG_006-43a>¶
　姦不過於重以虐民立為中典亦所以使民祗敬為¶
　徳而已蓋其君臣之間和敬示徳於上而精明承徳¶
　於下躬行心得其表裏政令皆可為民之法灼於四¶
　方人心觀感罔不為徳之勉而後明刑法之中治其¶
　民之非彛者而已蓋教養如此而猶或有非彛者然¶
　後刑之也○此篇始述有苗之刑以為暴虐之戒繼¶
　述聖人之刑以為後世之準聖人教養之具無一(以/下)¶
　(原/闕)¶
<pb:KR1b0028_WYG_006-44a>¶
　視豈非以徳為民所取中乎¶
篇中十中字罔中於信制百姓於刑之中明於刑之中¶
　觀於五刑之中罔非在中咸庶中正罔不中聽非天¶
　不中於民之中咸中有慶皆無過不及意¶
費誓¶
戰車甲士三人御者居前左執弓矢右用五兵弓矢為¶
　長兵五兵為短兵弓一用矢百又有一弓以備損折¶
　故詩曰交韔二弓必二弓百矢具足故曰備五兵者¶
<pb:KR1b0028_WYG_006-44b>¶
　戈殳㦸酋矛夷矛建於車右隨所宜用之以金為之¶
　故曰鍛唯殳積竹為之為擊兵不主刺此言戈矛總¶
　該五兵也礪鋒刃則又總上兩句兼矢戈㦸矛言之¶
凡言常刑者軍律之常於此申言之爾曰大刑曰無餘¶
　刑則此誓之權也¶
秦誓¶
左傳僖三十年晉文公秦穆公同圍鄭鄭人說秦伯秦¶
　伯使其大夫把子逄孫楊孫戍之而還三十二年祀¶
<pb:KR1b0028_WYG_006-45a>¶
　子告於秦曰鄭人使我掌北門之管若潛師以來國¶
　可得也穆公訪諸蹇叔蹇叔曰勞師襲逺逺主備¶
　之勤而無所必有悖心公辭焉使百里孟明視西乞¶
　術白乙丙出師於東門之外蹇叔哭之曰孟子吾見¶
　師之出而不見其入也公使謂之曰爾何知中壽爾¶
　墓之木拱矣三十三年秦師行及滑鄭商人弦髙遇¶
　之以牛十二犒師曰寡君聞吾子將歩師出於敝邑¶
　敢犒從者敝邑為從者之淹居則具一日之積行則¶
<pb:KR1b0028_WYG_006-45b>¶
　備一夕之衛孟明曰鄭有備矣吾其還也滅滑而還¶
　晉原軫曰秦違蹇叔以貪勤民不哀吾喪伐吾同姓¶
　遂發命遽興姜戎敗秦師于殽獲三帥以歸文嬴請¶
　而歸之秦伯曰孤違蹇叔以辱二三子孤之罪也文¶
　二年春秦孟明視帥師伐晉以報殽之役晉侯禦之¶
　秦師敗績三年秦伯伐晉濟河焚舟取王官及郊晉¶
　人不出遂自茅津濟封殽尸而還史記曰穆公自茅¶
　津渡河封殽中尸乃誓於軍曰云云以申不用蹇叔¶
<pb:KR1b0028_WYG_006-46a>¶
　百里奚之謀故作此誓¶
商周之書多引夏商之興廢為監商周初興起事之書¶
陳桀紂之惡以告之於衆固宜也至功成治定之後凡¶
所以告戒之辭莫不引之為說蓋義理雖人心之所固¶
有又不若指其已然之跡以告之尤為易見○起事數¶
所征之罪(以下/原闕)¶
<pb:KR1b0028_WYG_006-47a>¶
　　　　伊訓　　　太甲上　　　太甲中¶
　　　　太甲下　　咸有一德　　盤庚上¶
　　　　盤庚中　　盤庚下　　　說命下¶
　　　　微子¶
　　　周書¶
　　　　大誥　　　康誥　　　　酒誥¶
　　　　洛誥　　　多士　　　　無逸¶
　　　　君奭　　　多方　　　　立政¶
<pb:KR1b0028_WYG_006-47b>¶
　　　　顧命　　　康王之誥　　畢命¶
　　　　君牙　　　冏命　　　　文侯之命¶
　　引古¶
　　　周書¶
　　　　周官　　　呂刑¶
　¶
　¶
　讀書叢說卷六¶

